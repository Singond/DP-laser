\chapter*{Úvod}
\addcontentsline{toc}{chapter}{Úvod}
Technologie využívající plazma nacházejí široké uplatnění v~oblastech
vědy a~techniky, medicíně, průmyslu i~jinde.
Pro rozvoj těchto technologií je nezbytné rozumět procesům,
které se v~plazmatu odehrávají, z~čehož plyne potřeba tyto procesy
studovat a~kvantifikovat.

Způsobů zkoumání dějů v~plazmatu je nepřeberné množství,
stejně jako druhů plazmatu.
Důležitou kategorií optických metod jsou laserové metody.
Laser, coby zdroj vysoce koherentního záření velké intenzity,
skýtá mnoho aplikací, které s~jinými světelnými zdroji nejsou proveditelné.
Hojně využívanou skupinou laserů jsou rychlé pulzní lasery,
které produkují velmi krátké pulzy o~vysoké energii.
Jejich hlavní předností je značný výkon:
Energie pulzu je totiž soustředěna do velice krátkého časového intervalu,
což vede k~extrémním hodnotám okamžitého výkonu.
V~případě pikosekundových pulzů je běžné setkávat se s~okamžitým zářivým
výkonem v~řádu gigawattů.
Další výhodou je samotné krátké trvání pulzu, které umožňuje zkoumání
dějů s~vysokým časovým rozlišením.

Motivací pro tuto práci bylo zakoupení nového pulzního laseru
s~délkou pulzu v~řádu pikosekund
pro Ústav fyziky a~technologií plazmatu na Přírodovědecké fakultě
Masarykovy univerzity.
Hlavním záměrem bylo na novém zařízení zprovoznit několik metod
diagnostiky plazmatu, ověřit možnosti laseru a~najít jeho omezení.
Realizace proto obnášela několik nezávislých pokusů,
z~nichž dva jsou v~této práci prezentovány:

Prvním je určení elektrického pole v~dielektrickém bariérovém výboji
v~dusíku za atmosférického tlaku pomocí metody \EFISH{},
která využívá nelineárního optického jevu,
pozorovatelného jen při~vysokém výkonu laseru.
Tento pokus byl na ústavu dříve proveden s~nanosekundovým laserem,
ale pikosekundový laser je pro tuto metodu vhodnější.

Obsáhlejší kapitolou je laserem indukovaná fluorescence selenu
ve vodíkovém difuzním plameni.
Oproti metodě \EFISH{} je tato metoda na ústavu dobře známá a~zaběhlá,
neboť byla pravidelně provozována s~pomocí nanosekundového laseru.
Její aspekty specifické pro pikosekundové lasery však nebyly známy,
navíc nový laserový přístroj má vyšší rozsah vlnových délek
a~umožňuje excitovat stavy dřívějším přístrojem nedostupné.
Volba metody také vycházela z~praktických požadavků spolupracujícího
Ústavu analytické chemie AVČR, kde má sloužit ke studiu atomizátorů,
případně jako srovnávací
metoda pro určení koncentrace částic atomizovaného analytu.

Posledním provedeným pokusem byla dvoufotonovou absorpcí iniciovaná
fluorescence (TALIF) kryptonu, jejíž realizace však narazila na technické
možnosti aparatury a~dostupného zařízení.
Zmíněný jev sice byl pozorován, ale naměřená data nebyla konzistentní
a~nevedla k~věrohodným výsledkům.
Vzhledem k~časovým možnostem nebyla provedena oprava
a~výsledky zde proto nejsou publikovány.
Měření však odhalilo nutnost zařadit do optické dráhy tzv.~prostorový
filtr pro zvýšení homogenity svazku.
Takový filtr byl nakonec opravdu sestaven a~použit při měření LIF
atomů selenu.
